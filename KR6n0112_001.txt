#-*- mode: mandoku-view; -*-
#+DATE: 2015-08-30 20:58:31.462272
#+TITLE: 觀所緣緣論
#+PROPERTY: CBETA_ID T31n1624
#+PROPERTY: ID KR6n0112
#+PROPERTY: SOURCE Taisho Tripitaka Vol. 31, No. 1624
#+PROPERTY: VOL 31
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6n0112_T_001-0888b> 
#+PROPERTY: JUAN 1
¶
No. 1624 [cf. No. 1625]¶
觀所緣緣論¶
¶
陳那菩薩造¶
三藏法師玄奘奉　詔譯¶

諸有欲令眼等五識。以外色作所緣緣者。或¶
執極微許有實體。能生識故或執和合。以識¶
生時帶彼相故。二俱非理。所以者何。¶

#+BEGIN_VERSE
「　極微於五識
　設緣非所緣¶
　彼相識無故
　猶如眼根等
#+END_VERSE
」¶

所緣緣者。謂能緣識帶彼相起及有實體。令¶
能緣識託彼而生色等極微。設有實體能生¶
五識容有緣義。然非所緣。如眼根等於眼等¶
識無彼相故。如是極微於眼等識。無所緣義。¶

#+BEGIN_VERSE
「　和合於五識
　設所緣非緣¶
　彼體實無故
　猶如第二月
#+END_VERSE
」¶

色等和合於眼識等有彼相故。設作所緣然無¶
緣義。如眼錯亂見第二月。彼無實體不能生¶
故。如是和合於眼等識無有緣義故。外二事¶
於所緣緣互闕一支。俱不應理。有執色等各¶
有多相。於中一分是現量境故。諸極微相資¶
各有一和集相。此相實有各能發生。似己相¶
識故與五識作所緣緣。此亦非理。。¶

#+BEGIN_VERSE
「　和集如堅等
　設於眼等識¶
　是緣非所緣
　許極微相故
#+END_VERSE
」¶

如堅等相雖是實有。於眼等識容有緣義。而¶
非所緣。眼等識上無彼相故。色等極微諸和¶
集相。理亦應爾。彼俱執為極微相故。執眼等
<pb:KR6n0112_T_001-0888c>¶
識能緣極微。諸和集相復有別失。¶

#+BEGIN_VERSE
「　瓶甌等覺相
　彼執應無別¶
　非形別故別
　形別非實故
#+END_VERSE
」¶

瓶甌等物大小等者。能成極微多少同故。緣¶
彼覺相應無差別。若謂彼形物相別故覺相¶
別者。理亦不然。項等別形惟在瓶等假法¶
上有。非極微故彼不應執。極微亦有差別形¶
相所以者何。¶

#+BEGIN_VERSE
「　極微量等故
　形別惟在假¶
　析彼至極微
　彼覺定捨故
#+END_VERSE
」¶

非瓶甌等能成極微有形量別。捨微圓相故。¶
知別形在假非實。又形別物析至極微。彼覺¶
定捨非青等物。析至極微彼覺可捨。由此形¶
別惟世俗有。非如青等亦在實物。是故五識¶
所緣緣體非外色等其理極成。彼所緣緣豈¶
全不有。非全不有。若爾云何。¶

#+BEGIN_VERSE
「　內色如外現
　為識所緣緣¶
　許彼相在識
　及能生識故
#+END_VERSE
」¶

外境雖無。而有內色似外境現。為所緣緣。許¶
眼等識帶彼相起及從彼生。具二義故。此內¶
境相既不離識。如何俱起。能作識緣。¶

#+BEGIN_VERSE
「　決定相隨故
　俱時亦作緣¶
　或前為後緣
　引彼功能故
#+END_VERSE
」¶

境相與識定相隨故。雖俱時起亦作識緣。因¶
明者說。若此與彼有無相隨。雖俱時生而亦¶
得有因果相故。或前識相為後識緣。引本識¶
中生似自果功能令起不違理故。若五識生¶
惟緣內色。如何亦說眼等為緣。¶

#+BEGIN_VERSE
「　識上色功能
　名五根應理
<pb:KR6n0112_T_001-0889a>¶
　功能與境色
　無始互為因
#+END_VERSE
」¶

以能發識比知有根。此但功能非外所造故。¶
本識上五色功能名眼等根。亦不違理。功能¶
發識理無別故。在識在餘雖不可說。而外諸¶
法理非有故。定應許此在識非餘。此根功能¶
與前境色。從無始際展轉為因。謂此功能至¶
成熟位。生現識上五內境色。此內境色復能¶
引起異熟識上五根功能。根境二色與識一¶
異或非一異。隨樂應說。如是諸識。唯內境¶
相為所緣緣。理善成立。¶
觀所緣緣論一卷